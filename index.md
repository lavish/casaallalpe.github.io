---
title: Casa all'Alpe
show_sidebar: true
---

# Chi siamo

La Fattoria Casa all'Alpe è un podere sulle montagne del Mugello. Un luogo dove l’agricoltura è multifunzionale, capace di fornire servizi, creare legami, curare il territorio e produrre cibo di qualità. Il progetto è nato dall’incontro tra Fabio, agronomo con esperienza in cooperazione internazionale, e Alessandro, cuoco di professione. La passione per la natura e la convinzione in uno stile di vita sostenibile, insieme ad una gran voglia di fare e di mettersi in gioco, li ha spinti a unire le forze in questo progetto. Oltre ai due soci, il gruppo di Casa all’Alpe è composto dalle corrispettive compagne, Elisa, con formazione di restauratrice e attualmente arte-terapeuta, e Margherita, economista dello sviluppo, più la piccola Alma e le mascotte Peppina, Achille e Ulisse.

Abbiamo preso in concessione un podere del demanio, e lo abbiamo trasformato in una fattoria dove alleviamo pecore di razza massese, capre camosciate delle alpe e pollame, che vivono grazie ai nostri 42 ettari di pascoli e boschi. Inoltre abbiamo degli orti ed una marroneta in gestione. Crediamo fortemente nella convivenza con la natura e per questo coltiviamo ed alleviamo con un approccio agroecologico, in simbiosi con il territorio che ci circonda e che preservi la sua biodiversità. Oltre all’attività produttiva, l’idea del progetto è di creare connessioni con le altre realtà del territorio e portare l’attenzione su tematiche a noi care: …. Per questo ospitiamo eventi di associazioni locali che mirano alla riscoperta del territorio, creiamo collaborazioni con enti vicini e organizziamo noi stessi eventi per la comunità, come la fattoria didattica e l’asilo nel bosco.

Il progetto include anche una componente sociale, che mira all’inserimento lavorativo di persone svantaggiate, con l’obiettivo di ridare loro dignità e autonomia in un ambiente sano e a contatto con la natura. Noi siamo tutto questo e molto altro, in un continuo divenire di progetti ed idee, e aperti a tutte le opportunità che si possono presentare!

Veniteci a trovare per conoscerci meglio e per scambiare due chiacchere, o anche solo per prendere una boccata d’aria fuori dal caos cittadino, noi vi aspettiamo!

TODO: aggiungere foto varie, mettere grassetti, etc.
